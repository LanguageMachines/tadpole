De oprichter van Wikipedia, Jimmy Wales, wil een nieuwe zoekmachine
lanceren. Dit meldt de Britse krant The Times. Wales hoopt dat de
nieuwe zoekmachine, genaamd Wikiasari, kan concurreren met Google en
Yahoo!.

Tegenover de krant liet Wales weten dat de zoekmachine waarschijnlijk
begin volgend jaar wordt gelanceerd. Wikiasari maakt gebruik van
dezelfde user-based technologie als Wikipedia zelf.

"Google is een zeer goede zoekmachine maar vaak levert een
zoekresultaat niets meer op dan spam en andere onnodige informatie",
aldus Wales. "Probeer maar eens te zoeken op Tampa Hotels. Je komt
geen bruikbare resultaten tegen."

Het algoritmische zoekprogramma van Google zou volgens Wales makkelijk
te bemaken.

Wij hebben een veel betere manier om een pagina te beoordelen: er zelf
naar kijken. Meestal is een seconde genoeg om te bepalen of een
website goed is of niet."

Voor het nieuwe project hoopt Wales gebruik te kunnen maken van de
gebruikers die Wikipedia tot een wereldwijd succes hebben gemaakt. De
goede reputatie die zij hebben, samen met de duidelijke technologie,
moet garant staan voor een betrouwbare zoekmachine.
